# Задачи за седмица 14

### Зад. 1

Напишете програма, която прочита съдържанието на текстов файл ред по ред и го печата на екрана. Приемете, че всеки ред е до 1024 символа. 

*Жокер: резултатът от функцията getline може да бъде използвана в булево условие*

### Зад. 2

Напишете програма, която чете ред по ред от стандартния вход до въвеждане на празен ред и записва всеки ред в текстов файл. Приемете, че всеки ред е до 1024 символа.


### Зад. 3

Нека е даден файл, който съдържа информация за точки в равнината. На първия ред е записано число, което указва общия брой точки във файла, а на всеки следващ ред са изписани x и y координатите на всяка една точка. Да се напише програма, която прочита такъв файл и изчислява дължината на пътя между последователните точки. Пример:

```
Съдържание на файла:

3 
0 0
0 1
1 1

Точките са 3 - (0, 0), (0, 1), (1, 1)
Дължината на пътя е 3
```

### Зад. 4

Припомнете си структурата, описваща превозно средство, от [седмица 12](../week12/tasks.md#зад-9). Напишете функция, която:

* записва списък от превозни средства в текстов файл
* прочита списък от превозни средства от текстов файл

### Зад. 5

Имплементирайте предишната задача, използвайки двоични файлове. При четенето приемете, че размерът на списъка е до 100 елемента.

### Зад. 6

Напишете програма, която позволява управляването на списък със задачи(TODO list). При стартиране програмата да изчита от файл всички текущи задачи(всяка записана на един ред). Програмата да позволява три опции:

1) Добавяне на нова задача към края на списъка
2) Премахване на задача от списъка, защото е завършена
3) Край - при избиране на тази опция програмата приключва и във файла се записва новото състояние на списъка