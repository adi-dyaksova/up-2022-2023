# Задачи за седмица 3


### Зад. 1 - [решение](solutions/task01.cpp)

Да се напише програма, която по въвдено естествено число n отпечатва числата от 1 до n, които се делят на 3.

### Зад. 2 - [решение](solutions/task02.cpp)

Напишете програма, която при въведено естествено число n намира сумата на квадратите на всички числа от 1 до n (вкл.)

### Зад. 3 - [решение](solutions/task03.cpp)

Да се напише програма, която намира сумата на произволни въведени от потребителя n числа, където n е естествено число въведено от потребителя.

### Зад. 4 - [решение](solutions/task04.cpp)

Напишете програма, която отпечатва всички делители на въведено число.

### Зад. 5 - [решение](solutions/task05.cpp)

Напишете програма, която изчислява двойния факториел на въведено от потребителя число.

### Зад. 6 - [решение](solutions/task06.cpp)

Направете следната игра:

Програмата генерира едно произволно число от 1 до n (n се въвежда от потребителя), след което започва да пита потребителя да познае числото. Ако числото му е твърде малко, програмата му казва и го пита отново, ако е твърде голямо пак има подходящо съобщение и цикълът продължава. Когато потребителят най-накрая познае числото, програмата извежда колко опита са били нужни, за да познае, и приключва.

За да генерирате произволно число от 1 до 100 може да ползвате rand() % 100. Функцията rand() ще може да ползвате след като include-нете cstdlib.

### Зад. 7 - [решение](solutions/task07.cpp)
> тази задача е генерализация на [задача 4 от седмица 2](../week02/tasks.md#зад-4---решениеsolutionstask4cpp)

Напишете програма, която по въведено положително число проверява дали цифрите на числото са сортирани във възходящ ред.

### Зад. 8 - [решение](solutions/task08.cpp)

Напишете програма, която по въведени две положителни числа проверява дали сумата на цифрите им съвпада.

### Зад. 9 - [решение](solutions/task09.cpp)

Напишете програма, която проверява дали едно число е автоморфно. Дадено число е автоморфно, ако квадратът му завършва на него самото. Пример:

* 1 е автоморфно, защото 1^2 = 1 , което завършва на 1.
* 2 не е автоморфно - 2^2 = 4 - не завършва на 2.
* 16 не е автоморфно - 16^2 = 256 - не завършва на 16.
* 76 е автоморфно - 76^2 = 5776 - завъшрва на 76


### Зад. 10 - [решение](solutions/task10.cpp)

(**ако не сте на Windows, може да прескочите тази задача**)

Задачата ви е да направите много опростено пиано.

За това ще използвате една стандартна Windows функция `Beep(double frequency, int milis)`, за която първият аргумент е честотата на тона, който ще се възпроизведе, а втората е продължителността му в милисекунди. Например: `Beep(220, 1000)` ще изсвири ла за 1 секунда.

За да ползвате тази функция, трябва да си include-нете `windows.h`.

Вашата задача е да направите меню, което работи по следния начин: пита потребителя за вход. Той въвежда число

* ако числото е 0: програмата приключва
* ако числото е 1: програмата изсвирва C (до)
* ако числото е 2: програмата изсвирва D (ре)
* ако числото е 3: програмата изсвирва E (ми)
* ...
* ако числото е 7: програмата изсвирва B (си)

След което, ако числото не е било 0, цикълът се повтаря.

В интернет има честотите на тоновете, но тези са 7те стандартни C(до): 130.81, D(ре): 146.83, E(ми): 164.81, F(фа): 174.61, G(сол): 196.00, A(ла): 220.00, B(си): 246.94

